---
layout: post
status: publish
published: true
title: Tai Mu Long Zhu – Dračí oči
author:
  display_name: tomas.fejfar
  login: tomas.fejfar
  email: tomas.fejfar@gmail.com
  url: ''
author_login: tomas.fejfar
author_email: tomas.fejfar@gmail.com
wordpress_id: 27
wordpress_url: http://blog.tomasfejfar.cz/?p=27
date: '2011-05-27 01:36:12 +0200'
date_gmt: '2011-05-26 23:36:12 +0200'
categories:
- Uncategorized
tags:
- "čaje"
- ze života
---
<p>Nedá mi to a musím napsat maličký report na čaj, který jsem si včera přinesl z čajovny.</p>
<h2>Tai Mu Long Zhu</h2>
<p>Jmenuje se <strong>Thai Mu Long Zhu</strong> – česky se mu říká <em>dračí oči</em> nebo <em>dračí perly</em>. Dračí oči proto, že je tvořen čajovými lísty pěvně svinutými do kuličky. Kuličky jsou na povrchu krásně ochmýřené. A samotný čaj je ještě ovoněn květy jasmínu, které dodávají nezaměnitelné nasládlé aroma.Tai Mu Long Zhu patří mezi dražší sortu čajů (na webu se prodává za 300Kč/100g), ale já jsem měl naštěstí možnost nákupu za velkoobchodní cenu. S přípravou kvalitnějších čajů nemám moc zkušeností a tak jsem raději vzal „testovací vzorek“ 25g.</p>
<h3>Příprava</h3>
<p>První nálev jsme udělali asi z 15ti kuliček, zalitý odstátou převařenou vodou asi tak o 70°C. Louhování asi tak 2 – 2,5 minuty. Nálev má po vylouhování velmi světlou barvu. Oproti jasmínovým čajům prodávaným běžně v obchodech nemá tak výrazné aroma. Jasmín spíše podtrhuje čajové tóny, ale nepřehušuje je. Čaj chutná nasládle, ale hlavní chuť je jakoby květinová. Dá se připravit více nálevů, pokud postupně zvyšujeme teplotu (+/- o 10°C na nálev).</p>
<p>Jako pochutina se k Dračím očím skvěle hodí mandle v čokoládě a ve skořici, které spolu s násládlostí čaje vytvářejí unikátní zážitek.</p>
