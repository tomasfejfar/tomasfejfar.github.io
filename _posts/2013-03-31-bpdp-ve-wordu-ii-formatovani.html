---
layout: post
status: publish
published: true
title: 'BP/DP ve Wordu: II. Formátování'
author:
  display_name: tomas.fejfar
  login: tomas.fejfar
  email: tomas.fejfar@gmail.com
  url: ''
author_login: tomas.fejfar
author_email: tomas.fejfar@gmail.com
wordpress_id: 43
wordpress_url: http://blog.tomasfejfar.cz/?p=43
date: '2013-03-31 19:38:35 +0200'
date_gmt: '2013-03-31 17:38:35 +0200'
categories:
- Uncategorized
tags:
- tutorial
- "škola"
- word
---
<p>V minulé čísti jsme si ukázali, jak si správně nastylovat dokument a teď se budeme soustředit na to, jak ho zformátovat, aby vypadal trochu k světu. <span style="line-height: 1.6;"><br />
</span></p>
<h2>Pravidlo první – Jakýkoli zásah do dokumentu je zlo</h2>
<p>Je to lákavé, tady chci jenom trochu víc odsadit, tady se mi nelíbí, že nemám konec stránky, tak vložim enter. Ne. Ne. Ne. A NE! Tohle můžete udělat na úplném konci. A tím myslím ÚPLNÉM konci. To jest večer předtím, než jdete BP/DP tisknout. Ve chvíli, kdy je naprosto jasné, že už nic víc nebudete dopisovat a upravovat. Do té doby je každý zásah zlo, které se vám vymstí ve chvíli, kdy např. doplníte tři slova na první stránce. Celé se vám to rozhodí a pos… :)</p>
<h2>Pravidlo druhé – všechny změny jen do stylů</h2>
<p>Když jsme si ty styly tak hezky připravili, tak by byla škoda je nevyužívat. Všechny použité styly byste měli mít v nabídce na hlavním panelu. Pokud tam nejsou, můžete si je snadno najít v panelu stylů, který jsme se naučili otevírat v minulém díle, kdy jsme vytvářeli nový styl.</p>
<h3>Odsazení odstavců a nadpisů</h3>
<p>V minulém díle jsem upozorňoval, ať nevkládáte "dvojité entery" - protože existuje chytřejší způsob. Když klepnete dovnitř některého z odstavců. Mezi styly na horním panelu by se vám měl vysvítit styl odstavce (<em>Normální</em>, nebo <em>Odstavcový text</em> - pokud jste si ho v minulém díle vytvořili). Klepněte na něj pravým tlačítkem a dejte <em>Změnit</em>. Dole je tlačítko <em>Formát</em>. Po rokliknutí se objeví seznam možností a mezi nimi <em>Odstavec. </em>V nastavení odstavce můžete nastavit mezery před a za textem. Což je přesně to co jste chtěli. Doporučuji hodnoty 6b nebo 12b před a za. Potvrďte nastavení kliknutím na OK a podívejte se, jak vypadá výsledek.</p>
<h3>Nadpis kapitoly na nové stránce</h3>
<p>Kapitoly mají začínat na samostatné stránce. Jenže jak toho docílit? Vložit konec stránky? Ne. Ale fuj! Tohle umí styly.</p>
<p><span style="line-height: 1.6;">Na panelu stylů klepněte na styl Nadpis 1 pravým myšítkem a vyberte Změnit. Na obrazovce úpravy stylu můžete udělat úpravy jako např. zvětšit odsazení, zapnout číslování, podle chuti. Co nás ale bude hlavně zajímat je tl. Formát &gt; Odstavec. Po rozkliknutí na druhé stránce najdete možnosti úpravy chování odstavce. Pro Nadpis 1 nás zajímá „Vložit konec stránky před“. Takže ho zaškrtneme a uložíme.</span></p>
<h3>Nadpis na konci stránky a text až na další</h3>
<p>Často se stane, že za delším textem chceme mít nadpis nějaké další části. Jenže občas to vyjde tak, že nadpis zůstane sám na konci stránky a text pokračuje až na nové. Jsem rád, že vás nenapadá vložit konec stránky nebo pár enterů před nadpis, protože..... opět jsou tu styly, aby nám pomohly :)</p>
<p>Vlezte do úpravy stylu Nadpis 2 (analogicky jako u Nadpis 1) do Formátu odstavce. Na druhé záložce jsou další zatřžítka, která jsme nevyužili a teď přijdou k duhu… Jedná se o <strong>Svázat s následujícím</strong>, které zajistí, že nadpis nikdy nezůstane na samostatné stránce. A <strong>Svázat řádky</strong>, aby se nám nestalo, že se u víceřádkového nadpisu zalomí přes stránku a jeden řádek bude na jedné a druhý na druhé stránce.</p>
<p><span style="font-family: sans-serif; line-height: 1.3;">Nastavujeme číslování</span></p>
<p>Mám za to, že by číslování mělo fungovat out-of-the-box. Vyberete Nadpis a kliknete na tl. číslování na panelu nástrojů a Word vám rovnou chytře nabídne ostylované číslování podle nadpisů. <span style="line-height: 1.6;">To vám ušetří práci. Pokud např. u úvodu číslování nechcete, tak jen založte nový styl a u něj číslování vypněte (Upravit &gt; Formát &gt; Číslování).</span></p>
<hr />
<p>Jaké další věci vám při formátování dělají problémy? Dejte mi vědět v komentářích.</p>
