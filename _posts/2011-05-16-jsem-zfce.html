---
layout: post
status: publish
published: true
title: Jsem ZFCE! :)
author:
  display_name: tomas.fejfar
  login: tomas.fejfar
  email: tomas.fejfar@gmail.com
  url: ''
author_login: tomas.fejfar
author_email: tomas.fejfar@gmail.com
wordpress_id: 41
wordpress_url: http://blog.tomasfejfar.cz/?p=41
date: '2011-05-16 01:32:47 +0200'
date_gmt: '2011-05-15 23:32:47 +0200'
categories:
- Uncategorized
tags:
- zend framework
- ze života
---
<p>Tak a mám to za sebou. 27. 10. 2010 jsem <a href="http://www.zend.com/en/yellow-pages#show-ClientCandidateID=ZEND015517" target="_blank">úspěšně složil <strong>Zend Framework certifikaci</strong></a>. Chci se s vámi podělit o to, jak probíhá a na co je dobré si dát pozor. Bohužel nic konkrétního se ode mne nedozvíte, protože hned první věc na testu je <strong>NDA </strong>(non-disclosure agreement – tedy, že nevyzradím obsah testu, jinak mi to seberou a nafurt mě zabanujou).</p>
<h2>Jak se mám připravit?</h2>
<p>Mám s intenzivním vývojem v ZF praxi přibližně tři roky. Přesto mě některé okruhy uvedené na webu certifikace zaskočily. Použili jste někdy <strong>Zend_Filter_Input</strong> (nemyslím normální Zend_Filer) nebo načítání mailů přes <strong>Zend_Mail_Sto­rage_Mbox</strong>? Pro přípravu na test je připravená zdarma ke stažení <a href="http://downloads.zend.com/framework/generic/ZFC_Study_Guide_v1.pdf" target="_blank">Zend Framework Certification Study Guide</a> (214 stran). Ta vás, jak jsem zmínil, vyvede z omylu, že o ZF všechno víte, když s ním denně pracujete. Ale naneštěstí mi přijde, že v ní jsou různé chyby (konkrétně např. strana 153 – jsem přesvědčen, že u kódu s <em>addHelperPath()</em> je chyba v tom komentáři – jsou tam opačně cesty). I přesto je to hodnotný zdroj informací, protože jsou tam uvedené všechny okruhy a rozebráno, co byste měli vědět (opravdu doporučuji, abyste si přečetli na začátku sekce<em> „what you should already know“ </em>a pokud nevíte, dostudovat z manuálu).</p>
<h2>Kde mám certifikaci dělat?</h2>
<p>Test je možné složit v <em>libovolné VUE certifikované zkušebně</em>. V ČR je jich hned několik. Naneštěstí jsou všechny v Praze (středisko v Brně je fajn business opportunity ;)). Na stránkách VUE jsem si přehledně nechal vypsat zkušebny v okolí a nakonec jsem si vybral <strong>ComputerHelp </strong>(je prakticky na metru, takže pohoda a člověk nemusí nic hledat).</p>
<p>Na certifikaci se musíte přihlásit předem a pokud nemůžete dorazit, musíte to oznámit jeden pracovní den předem. Samotné středisko dostane test až ten den, kdy ho děláte. A od chvíle, kdy ho přijme, už není možné zkoušku zrušit (asi mimo opravdu zásadní situace – vlastní pohřeb atp :D). Takže si to dobře rozmyslete, ať to dobře stihnete a jestli jedete z dáli, tak si raději nechte dostatečnou rezervu na neplánované zdržení. Opravdu se s vámi nikdo nebude bavit o tom, že na D1 byla kolona.</p>
<p>První věc o které se dozvíte z materiálů ke zkoušce je, že si do zkušební místnosti nesmíte vzít NIC. A pod NIC se rozumí opravdu <strong>nic </strong>- klobouk/pokrývka hlavy, peněženka, telefon, hodinky, klíče s klíčenkou atp. Všechny věci kromě trika, kalhot a bot jsem nechal tedy v kanceláři a vyrazil do zkušební místnosti. Místnost je vybavená opravdu spartánsky. Jsou tam stoly, počítače (oddělené zástěnami) a židle. A kamera, která vás neustále sleduje. Test probíhá na PC, takže nehrozí, že někdo nerozluští váš škrabopis. První co vás zarazí je, že certifikát, který nestojí úplně málo, děláte na opravdu předpotopním kompu. Připomnělo mi to moje začátky v primě na gymplu (dlouho před InDoŠem) – kdy jsme do školy dostávali vyřazené PC z Preciosy :) No, ale holt ty PC musí být asi nějak homologované a schválené a vyměňovat je není taková sranda.</p>
<h2>Co test, jaké to bylo?</h2>
<p>Jak jsem již psal, tak kvůli NDA nesmím z obsahu testu říct vůbec nic. Kromě obecně známých informací – jakože je možná někdy jedna, jindy více odpovědí a někdy musíte napsat slovní odpověď. Test trvá 90 minut a obsahuje okolo 75 otázek, které jsou náhodně generované, takže se může stát, že budete mít naprosto jiný test, než jsem měl já.</p>
<h2>Na co si dát pozor?</h2>
<p>Je jedna věc, která by vás možná nenapadla (myslím, že neporušuji NDA tím, že to řeknu), ale je naprosto zásadní. Celý test probíhá v angličtině. A je psaný native speakerama. A objevují se tam kolikrát dost nepochopitelná slovní spojení. Většinou se to dá odvodit z kontextu, ale vřele vám doporučuji si nastudovat rozdíly mezi MAY (může), MAY NOT (nemusí), MUST (musí), MUST NOT (nesmí), HAVE TO (musí), DON'T HAVE TO (nemusí), SHOULD (měl by), SHOULD NOT  (neměl by) atp. I když si o sobě myslím, že jsem poměrně zdatný, co se týče angličtiny (nikdy mi nedělalo problém číst manuál v AJ atp.), tak jsem se několikrát zasekl a zdržel na výše zmínených slovních spojeních a některých naprosto neznámých slovech.</p>
<p>Tedy jinými slovy – pokud jste někdy měli pocit, že by bylo potřeba mít ZF manuál v ČJ, tak na certifikát rovnou zapomeňte.</p>
