---
layout: post
status: publish
published: true
title: Lenovo R400 – zkušenosti po pár měsících
author:
  display_name: tomas.fejfar
  login: tomas.fejfar
  email: tomas.fejfar@gmail.com
  url: ''
author_login: tomas.fejfar
author_email: tomas.fejfar@gmail.com
wordpress_id: 14
wordpress_url: http://blog.tomasfejfar.cz/?p=14
date: '2011-05-16 02:24:27 +0200'
date_gmt: '2011-05-16 00:24:27 +0200'
categories:
- Uncategorized
tags: []
---
<p>Když jsem si před přibližně třemi měsíci kupoval nový NB, byl jsem rozhodnut si pořídit business třídu od Lenova a ne nějakou levnou náhražku (Lenovo 3000 N100) jako posledně. Tedy, je nutno dodat, že mojí „levnou náhražku“ zdědila sestra, která se k ní chová dosti macešsky – typicky mučení koukáním na film, když je NB obalen peřinou :) Když sem viděl noťas, který při mém používání měl max 35 stupňů, mající rozžhavený postranní výdech tak na 60, tak sem šel do mdlob – chlazení má dobré, ale fyzika je fyzika :( Ale zatím drží, takže proto ty uvozovky…</p>
<p>Ale zpět k tématu. S výběrem jsem byl bohužel tlačen časem, takže jsem nemohl čekat na povánoční slevy. Původně jsem měl vyhlédnutý model 15" <a href="http://www.czechcomputer.cz/product.jsp?artno=58624">R500 s integrovanou grafikou (NP234MC)</a>, jenže ten v té době stál okolo 22.000(dnešní cena – 18.000 – omfg), což bylo mimo to co sem na NB měl. Měl jsem limit 20.000. Po chvilce rozhodování, procházení fór a zjišťování zkušeností jsem se nakonec rozhodl pro 14" <a 	href="http://www.czechcomputer.cz/product.jsp?artno=59949">Lenovo R400 taktéž s integrovanou GPU</a> v ceně 19.500 (dnes 17.000 – omfffffg).</p>
<p>Po dvou měsících používání jsem s tímto výběrem veskrze spokojen (až na to snížení ceny :D). Pojďme se podívat na tenhle NB pěkně kousek po kousku.</p>
<h2>Specifikace:</h2>
<dl>
<dt>CPU</dt>
<dd>Core 2 Duo T5670 @1,8GHz (800MHz FSB)</dd>
<dt>RAM</dt>
<dd>DDR2 / 2GB@1066MHz</dd>
<dt>HDD</dt>
<dd>SATA 160GB Hitachi</dd>
<dt>GPU</dt>
<dd>Intel GMA X4500MHD (integrovaná na MB)</dd>
<dt>display</dt>
<dd>1280×800</dd>
</dl>
<p>Tolik specifikace, ale jak je to ve skutečnosti? O čem specifikace nemluví je, že NB má ještě 1536MB modul Intel Turbo Memory (takže asi dva moduly 1GB a 512MB). (<a 	href="http://www.xmaestro.com/view.php?cisloclanku=2007070003">více o Intel Turbo Memory</a>). Příjemné překvapení. A co víc, subjektivně bych řekl, že se to projevuje na odezvě systému a bohužel bych řekl, že to s sebou nese také jednu nevýhodu (oboje viz dále). Co mě však překvapuje nemile je, že v systému je pravděpodobně nainstalovaná jen DDR2 RAM (podle CPU-Z – ten hlásí DDR2@8000MHz – pokud někdo máte spolehlivý nástroj, tak dejte vědět), místo DDR3. To je nepřijemné překvapení. (zvažuji reklamaci, když se to potvrdí – zkusím vizuální kontrolu :))</p>
<h2>Technické zpracování:</h2>
<p>Jak je u Lenova dobrým zvykem, zpracování je precizní. Není to sice už to, co bývalo u modelů T40 atp., ale je to plně dostačující na každodenní přenášení a i trochu hrubší zacházení.</p>
<h3>Display</h3>
<p>Display je (excentricky) umístěn v roll-cage rámu (změna oproti R500, který roll cage nemá). Slyšel jsem spoustu lidí, ja říkají, že by něco takového nechtěli a kdesi cosi. Blbost. Jsem na to háklivej, když je něco „mimo mřížku“, ale tady sem si toho prakticky nevšimnul. Excentricky je proto, že má „UltraConnect“ featuru – tedy dvě antény (jedna vertikálně, druhá horizontálně) okolo displaye. Víko displaye je pevné, nikdo se při běžném tlaku neprohýbá. V dolní části je mikrofón (žádná velká kvalita a rušení, ale na Skype to stačí). V pravé dolní části jsou zelené indikační ledky. Poznatek: <em>je to o hodně lepší než je mít vpředu</em> jak to bylo na N100. Zvenku je na display jen několik ledek, které kopírují ty uvnitř, aby bylo vidět když je NB zavřený.</p>
<h3>Panty</h3>
<p>Display je připojen k tělu třemi panty. Dva jsou zásadní – kovové (skutečné kovové – ne jen zvenku, jako u některých levných NB). Třetí je plastový a jeho jedinou funkcí je (hádám) vedení kabelu pro připojení displaye. Panty jsou pevné, NB se dá přenášet za display, aniž by se otevíral. Zavřený display je jištěný dvěma západkami proti otevření (ovladatelné jednou rukou vpravo). K jištění jedna výtka – display má asi 1–2mm vůli, když je zavřený… Prostě to není „na fest“, takže může něco vklouznout mezi víko a display (oproti normálním NB pořád lepší, ale u Lenova bych čekal ještě víc).</p>
<h3>Tělo</h3>
<p>Tělo je stejně jako zbytek NB z černého tvrzeného plastu. Na pravé područce (tj. tam kde si dámy lakují nehty) je hezky vyvedený nápist ThinkPad (na machrování :D). Klávesnice mi přijde dostatečně tuhá (kdo si o ní opírá lokty?), v recenzích zmíňované prohýbání nepozoruji. Má po čtyřech rozdělené „F“ klávesy a dva bloky funkčních kláves (del, ins, pageUp, … jako na stolní klávesnici nad šipkami), Enter ve tvaru obráceného „L“ a Fn místo Ctrl… Pravá područka lehce nedoléhá v okolí šachty disku (pár desetin mm, ale dělá to takové drobounké křupání). Jinak žádné překvapení. Zespodu spousta malých otvorů na větrání (žádný větráček ve stylu FSC, fuj !), výdechy vlevo vzadu a ze strany.</p>
<p>Klávesnice je technicky na úrovni, jakou čekáte od ThinkPadů – skvělá. Píše se mi na ní o hodně lépe než na stolní klávesnici a se starým modelem (N100) to nejde ani srovnat. Hlavně lepší materál.</p>
<h2>Funkce</h2>
<h3>Rozhraní</h3>
<p>Vzhledem k tomu, že se jedná o 14" model, tak je výběr rozhraní oproti 15" modelu chudší.</p>
<p>Vpravo je šachta s diskem, za ní UltraBay slot (osazený slim DVD-RW mechanikou – vyměnit jí lze třeba za další baterii nebo např. <a 	href="http://www.elektro-1.cz/lenovo-thinkpad-2-5-sata-hdd-bay-adapter-ii-pro-ntb-rady-r400-r500-t400-t500-w500-w700-x200-x200s/104438/">adapterem pro druhý disk</a> – to je u 14" NB příjemné překvapení – dva disky :D). Za UltraBay je jeden USB slot.</p>
<p>Vzadu nezbylo místo na nic kromě napájecího konektoru (tady výtka – u N100 mi vyhovovalo, že byl konektor „na rohu“, takže se dal zapínat i bez sahání „přes display“. Tady je asi 10cm od hrany, takže to tak hezky nejde). Vlevo se docela urodilo – nachází se tu kromě výdechu chlazení ještě VGA, LAN, modem, 2× vertikálně umístěné USB a čtečka spolu s ExpressCard slotem.</p>
<p>Vpředu je vlevo mini-FireWire slot a konektory sluchátek (opět mi na N100 vyhovovaly napravo vpředu ze strany víc). Notebook bohužel postráda jakékoli lepší videorozhraní (HDMI, DVI-I, DisplayPort) – u business class se to dá pochopit, ale zamrzí.</p>
<h3>HW vychytávky</h3>
<p>R400 nabízí hned několik vychytávek, které nenajdete všude.<strong>Čtečka otisků prstů </strong>(když přijedete na to, že to není o tom, jak moc tlačíte, tak funguje velmi spolehlivě) ideální pro rychlé přihlašování. <strong>UltraNav</strong> (tedy touchpad a trackpoint) – touchpad od firmy Synaptics (pro ty co mají jako Swarm problémy s input-lagem u jiných výrobců :)). Zatím jsem nepřišel na chuť full-time práci s trackpointem (90% času píšu kód a překlikávám z místa na místo a nepřijde mi to dost přesné a rychlé). <strong>Active Protection System</strong>, který v případě nadměrných vibrací zastavuje pevný disk (pokud chcete, tak lze softwarově vypnout třeba na cestu autobusem nebo autem). Funguje ve většině případů velmi spolehlivě. Ale už se mi bohužel stalo, že APS zastavil disk a nějaký program (nebo možná Visty samy) chtěl zapsat a když nebylo kam, tak odstřelil celý systém, včetně APS softwaru, který už neměl šanci disk znovu spustit, takže restart. Stalo se mi to zatím jen jednou, ale i tak nepříjemné překvapení.</p>
<p><strong>Konektor pro dokovací stanici</strong>, který se hodí v případě, že NB nosíte do práce a připojujete třeba k 22" LCD :)</p>
<h3>SW vychytávky</h3>
<p><strong>Lenovo ThinkVantage</strong> – to je soubor utilitek, které pomáhají při práci. Access Connections je utilita pro připojení k síti. Vytvoříte si v ní několik profilů připojení a pak mezi nimi lehce přepínáte. Můžete si např. nastavit profil „Práce“, což je LAN s vypnoutou WiFi a DHCP, další profil „Škola“, který bude WiFi s WEP2 a profil „Doma“, což bude LAN s pevnou IP. Mezi nimi přepínáte pomocí dialogu po stisknutí Ctrl + F5 (kde mimochodem můžete také vypínat/zapínat wifi/bluetooth). Soft si pamatuje všechny použité profily a po 30ti dnech nabídne smazání nepoužívaných. Active Protection System o kterém jsem se zmínil o pár řádků výše System Update, který na stránkách Lenova kontroluje dostupnost nový verzí ovladaču a softwaru EasyEject na odpojování zařízení za chodu (např. hotswap DVD-RW za baterii) Client Security Solution na ovládání čtečky a bezpečné ukládání hesel Power Manager, který umožňuje nastavovat vše co souvisí s power-managementem. Kromě obligátních profilů, hesel při přihlášení, atp. dovoluje také nastavit limity nabíjení baterie. Protože baterie se nejvíce ničí na konci dobíjecho cyklu (95% a výše), tak utilita umožňuje nastavit hranici do které baterii nedobíjet. Typický příklad: Máte NB na adaptéru a chcete jít někomu něco ukázat, odpojíte, ukážete, dojdete si rovnou na záchod, uděláte kafe a ejhle 3% baterie pryč. Připojíte zpět a baterka tiše trpí. S PM notebook počká až baterii vybijete na 95% a pak teprve začne nabíjet. Jsem zvědav, jak se to dlouhodobě projeví na životnosti. Další fintou je Baterry Stretch Mode, který vyždímá z power managementu co se dá – vypne zvuk, wifi, bluetooth, sníží jas, zruší aero, odpojí optickou mechaniku, vypne Vista Sidebar a sníží obnovovací frekvenci a barevnou hloubku displaye. A dokáže vyždímate dobrých 30min baterky navíc.</p>
<h3>Ostatní vychytávky</h3>
<p><strong>Skvělý power-management</strong> je asi nejsilnější stránkou tohoto notebooku. Na to, že notebook je osazen „starším“ CPU T5670 (oproti R500 s vylepšeným P8400 s TDP pouhých 25W), tak je výdrž skvělá. Neměřil jsem jí nijak „standardizovaně“, ale při práci v Eclipse, puštěné wifi, display na 50% a úsporném profilu (CPU na 1500MHz) vydržel něco přes 3,5h. Při „killing-edge“ – úsporný profil, batery-stretch jsem se dostal na 7h při čtení PDFek :)</p>
<h2>Co mě štve?</h2>
<p>No, pár věcí se najde.</p>
<p>Vrzající plast pravé poručky je spíš zklamání, ale slovy klasika „na funkci to nebude mít vliv“ :) Občasné zatuhnutí ThinkVantage – to jsem schopen odpustit, když vezmu v potaz, kolik toho umí :)) Vůle zavřeného displaye – to je řekl bych docela velký problém Šitové repráčky. O basech už možná slyšely, ale nikdy je neviděly. Ale furt lepší než u N100 :) Nepřítomnost HDMI, DisplayPort, S-Video atp. zatím jsem to zásadně napotřeboval, ale někomu to asi bude chybět „Horší“ display – display není žádný zázrak, ať se jedná o podání barev, rozlišení nebo svítivost. Je matný, což je plus. Ale taky to není VAIO, no…</p>
